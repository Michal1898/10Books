
Konverzace
Používá se 12,55 GB z 15 GB (83 %)
Smluvní podmínky · Ochrana soukromí · Programové zásady
Poslední aktivita účtu: před 26 minutami
Podrobnosti
﻿Úvod

       Napsání tohoto článku jsem měl v hlavě několik let. Hlavně mě k tomu vždy inspiroval Duben - měsíc knihy. A také některé dotazy typu: "Jaká je vaše nejoblíbenější kniha?" , "Jakou knihu byste si vzal na pustý ostrov!", "Kniha, kterou si musí každý přečíst!"

       Zkrátka jsem hledal tu svoji NEJ knihu. Strávil jsem tím hodně času a energie. Nakonec jsem dospěl k tomu, že takovou knihu prostě nejsem schopný vybrat. Jednoduše proto, že těch zajímavých nebo nějak důležitých je mnoho.

       Trochu mi ulehčily práci některé seznamy, jako je tento:

https://www.databazeknih.cz/seznamy/knihy-ktere-by-si-mel-kazdy-precist-19635

https://www.databazeknih.cz/seznamy/100-knizek-ktere-by-mel-kazdy-precist-70

 

       Nakonec jsem se rozhodl, že vyberu mých 10 nejlepších knih. I tak to byla docela fuška. Tak jsem se rozhodl řídit zásadou: 1 autor = 1 kniha. A o těch dalších zajímavých od stejného autora se aspoň stručně zmínit. Po dlouhém boji jsem dal dohromady tento seznam. Jeho samotné vytvoření bylo dost pracné. Na některé velice zajímavé knihy se nedostalo. O pořadí knih jsem nechal rozhodnout umělou inteligenci.

       Tady jsou mé knihy, které by podle mého názoru měl každý přečíst:


***************************************************

1000. randomizace:

Mark Lawson : Idlewild aneb změna programu vyhrazena

Brian Tracy : Snězte tu žábu!

Hans Rosling : Faktomluva

Niki Lauda : Mé roky s Ferrari

Karel Čapek : Továrna na absolutno

Nate Silver : Signál a šum

Valja Stýblová : Dopis Kláře

Antoine de Saint-Exupéry : Malý Princ

H. Michael Hart : 100 nejvlivnějších osobností dějin

Miloš Zeman : Jak jsem se mýlil v politice

***************************************************

 

Mark Lawson : Idlewild aneb změna programu vyhrazena

       Jako velký fanda alternativní historie jsem musel do seznamu zařadit knihu o tom, co by kdyby. Idlewild popisuje příběh o tom, jak J.F. Kennedy přežil atentát v Dallasu a v roce 1964 suverénně vyhrál volby. Marilyn Monroe našli včas a podařilo se ji zachránit.

       Potom děj pokračuje začátkem 90. let. Oba hrdinové příběhu ještě žijí. Jak v té době vypadají a co dělají? Jak vypadá Amerika té doby? Co dělají oba hrdinové a jak vnímají moderní dobu? Oba se v té době snaží o comeback. Marilyn Monroe jako herečka. Kennedy se snaží o svoji osobní rehabilitaci za své 2. volební období (1964-1968). Oba mají tajné rande, kde vzpomínají na staré časy. V příběhu se v 90. letech objeví atentátník, který se rozhodne změnit historii a napravit to, co v Dallasu před 30-ti lety nevyšlo. Podaří se mu to? Vystupují zde i některé jiné postavy v jiných rolích, než v našem vesmíru. Lyndon B. Johnson se nikdy nestal prezidentem. Což je pro něho trauma, ze kterého se nikdy nevzpamatoval. Bill Clinton se nestal nikdy prezidentem USA, protože Kennedyho příliš připomínal. V Americe je prezidentem Newton Sanders. Atd. V příběhu je zmíněn Stephen Hawking a jeho teorie alternativních vesmírů.  Kdo ví, třeba to tak opravdu je. Kniha je výborně zpracovaná. Autor má evidentně obrovské znalosti americké historie. Také má dobře logicky promyšlené (a mnoha odborníky zpracované) téma, jak by se historie ubírala dál, kdyby...

Zajímavosti:

- Kniha poprvé vyšla v polovině 90. let. Podle knihy je americkým prezidentem té doby Newton Sauders. Jeho osoba a jeho funkční období v mnoha rysech připomíná Donalda Trumpa.

- Idlewild je původní název letiště J.F.Kennedyho v New Yorku.  V knize hledají nový název letistě. Nakonec jej pojmenují Letiška Elvise Presleyho.
 
- Knihu jsem dočetl pozdě v noci. A po jejích dočtení jsem měl pocit,že opravdu žiju ve světě, kde Kennedy přežil Dallas a Monroe našli včas.
-  
Brian Tracy : Snězte tu žábu!

       Výborná kniha z oblasti Time-Managementu. Brian Tracey je guru v oblasti osobního rozvoje.

       Žába v této knize představuje nějaký obtížný a nepříjemný úkol, do kterého se nám obvykle vůbec nechce. A který se přitom velice důležitý. 

       Jeho rady vážně fungují! Jsem překvapený, o jak jednoduché a přitom účinné metody se jedná. Knihu si přečtěte. Třeba tím zvýšíte i svoji produktivitu.

       Hlavní motem knihy je citát Marka Twaina: Začněte ten tím, že spolknete žábu. Budete mít jistotu, že vás ten den už nic horšího nepotká.

       Tracey ještě doplňuje: Pokud je žába příliš velká a odporná, abyste ji dokázali spolknout najednou, jezte ji po kouskách.

       Osobně bych zvýraznil z knihy ještě další téma, důležité pro Čechy: Naučte se delegovat. A nestyďte se za to. Ušetříte si tím spoustu času a zbytečného rozčilování. Nikdo nemůže dělat všechno dobře. A těch aktivit je kolem nás tolik, že nikdo nemá čas to všechno ovládnout. I dobře delegovat je umění.

Ostatní knihy autora:

       Výborný doplněk k této knize je kniha Polibte tu žábu!, která popisuje, jak vycházet s obtížnými lidmi a jak zvládat stresové situace. Doporučuji si je přečíst obě.

 

Hans Rosling : Faktomluva

       Výborná kniha pro všechny škarohlídy a ty, kteří neustále nadávají na to, jak je současný svět špatný. Tedy jestli jsou schopní kromě hejtování jednat konstruktivně a diskutovat o faktech. Opravdu je to tak? A jaká jsou fakta? Autor přišel s originálním rozdělením příjmových úrovní do 4 skupin. Projel svět a jednal s mnoha vlivnými osobnostmi. Při této činnosti s hrůzou zjistil, že většina obyvatel má řadu předsudků o světě kolem nás. Kniha obsahuje testové otázky ohledně světa kolem nás. Doporučuji každému, aby si tento test udělal. Pravděpodobně bude překvapený, jaké předsudky a chybné představy o okolním světě má. Malou útěchou mu může být, že nejlepší studenti, manageři, investoři a další odpovídali stejně špatně. A jak je to doopravdy?

       K jakým změnám došlo ve světě za posledních 30 let? A je to lepší, horší, nebo stejné?

       Kniha je výborný prostředek na špatnou náladu. Pokud vám všechno kolem připadá špatné a beznadějné, jděte a přečtěte si Tedy pokud se chcete konstruktivně bavit a ne jenom nadávat u píva a dokolečka omílat stejné nesmysly.

Myšlenky, které mě zaujaly:

- Svět není lineární

- Pozor na aproximace!

- Špatné zprávy se více šíří.

- Pozor na anomálie. Nepřeceňovat je.

- Většina lidí má tendenci idealizovat si minulost. Zvláště pokud ji nikdy nezažila na vlastní kůži.

- Spousta věcí je jinak, než to na první pohled vypadá.

 

       Jako doplněk ke knize doporučuji navštívit www.gapminder.com.

       A zadat na www.youtube.com: Hans Rosling

 

Ostatní díla autora:

www.gapminder.org

na youtube zadat: Hans Rosling

Nevýhody: 
       Kniha obsahuje končí daty z roku 2016. Dnes je tedy mírně zastaralá. Bylo by vhodné vydat aktualizovanou verzi. To je úkol pro jeho dědice. Hans bohužel zemřel v roce 2017. V knize je několik předpovědí. I tím je pro mě zajímavé ji číst a porovnat prognózy s dnešním stavem. Dobré je to doplnit návštěvou Gapminder, ten je pravidelně aktualizován.

 

Niki Lauda : Mé roky s Ferrari

       Knihu napsal Niki Lauda koncem 70. let. U nás ji vydala Mladá Fronta v 80. letech s doslovem Karla Hrubce.

       Niki v ní vzpomíná na své začátky a také na nejslavnější okamžiky své kariéry. Lauda byl velice inteligentní člověk, který své body získával hlavou. Evidentně byl také přemýšlivý,  což dokazuje jeho další úspěšná kariéra mimo závodní dráhu.

       V knize bez pozlátka popisuje často drsnou a nelítostnou realitu motosportu. Také vyvrací některé rozšířené mýty.

       Hodně mě zaujaly jeho úvahy ohledně bezpečnosti, rizika, veřejné slávy. A také práva na soukromí. V českém překladu je doslov Karla Hrubce, který obsahuje zajímavý pohled na Nikiho Laudu zvenčí a na motosport očima českého člověka. Tím je pro mě cenný.

       Knihu jsem četl několikrát. Hlavní čtení pro mě byla 3: Poprvé v pubertě. To mě příliš nezaujala. Podruhé v roce 2005. To jsem dokončil Vyšší odbornou školu v Pardubicích, nastoupil do zaměstnání a hledal místo v životě. To už jsem měl některé zkušenosti a tak jsem některé věci vychutnal a z jiných se poučil. Třetí čtení proběhlo v roce 2019. To když jsem se dozvěděl, že Niki umřel. Tohle čtení bylo nejpodrobnější a nejsilnější.

Doporučení:

       Podívejte se na film Rivalové. Jedná o tom samém. Ale pozor. Faktograficky není zcela přesný. Doporučuji jej porovnat s knihou.

 

Karel Čapek : Továrna na absolutno

       Karel Čapek je můj oblíbený autor. Kniha vyšla před 100 lety. Jednalo se o utopistický román z nedaleké budoucnosti. Je fantastické, kolik věcí se splnilo. Popisuje se zde princip využití jaderné energie. A také konflikt, nazývaný Největší válka, který v knize proběhl mezi lety 1944 - 1953 se nápadně podobá 2. světové válce. Děj z výrazné části probíhá v Čechách. Můžeme s klidem říci, že se za 100 let v naší mentalitě nic nezměnilo.

       Podle románu se inženýru Markovi podaří dokonale rozbít atom, čímž získá ohromné množství energie z čehokoliv. Ale současně se uvolňuje z hmoty neznámá látka, která má vliv na myšlení lidí - Absolutno.

Zajímavosti:

- Kniha se dotýká hlavních myšlenek komunismu a názorně popisuje, jak příliš mnoho dobrých myšlenek, lásky a absence trhu vede k rozvratu, šílené chudobě a hladomoru. Doslova se zde mluví o bláznivých komunistických experimentech. Nejhoršímu zabrání český sedlák, který nepoužívá nové atomové motory, takže nepodlehne šílenství z Absolutna. Nerozdává vše zadarmo, místo toho dále hospodaří a zdraží. Díky tomu obyvatelstvo nevymírá. Není divu, že komunistům se tahle knížka nelíbila a nevydávali ji.

- Karla Čapka navrhli na Nobelovu cenu. Ale z politických důvodů mu ji Nobelův výbor neudělil. Je to škoda. Podle mého názoru by si ji zasloužil.

Ostatní knihy autora:

Doporučuji si přečíst prakticky jakékoliv dílo Karla Čapka

 

Nate Silver : Signál a šum

       Tato kniha má podtitulek : Mnoho předpovědí selže. Některé ne. Kniha byla vyhodnocena jako nejlepší non-fiction kniha roku 2012. Zabývá se prognózami a jejich plněním. Hlavně upozorňuje na to, že prognostika je složitá a komplikovaná záležitost. Nejzajímavější jsou pro mě kapitoly týkající se předpovědí počasí. Víte o tom, že se všech prognostik, které se dělají, jsou ty o počasí nejspolehlivější? A hlavní vliv má na to výkon výpočetní techniky. Jedna kapitola je věnována šachu a šachovým programům. Boj Deep Blue s Kasparovem je tu jako hlavní motiv.

Myšlenky, které mě zaujaly:

- Poprvé jsem se dozvěděl o typologii amerického politologa Phila Tetlocka, který dělí lidi na lišky a ježky. Tato typologie se mi výborně osvědčila a pomohla mi pochopit některé lidi i sebe sama.

- Je tam kapitola o strojích hrajících šach - moje oblíbené téma.

- Kniha mi pomohla pochopit principy Bayesovské logiky - velice důležité v dnešní době!

- Zalíbila se mi myšlenka Bayeska: země, kde se na prognózy vypisují kurzy a prognostici si musí na své předpovědi sázet vlastní peníze. Úspěšnost prognostiků v dlouhodobém horizontu je pak dána jejich bohatstvím. Tato myšlenka se mi velice líbí. Kolik vševědů kolem mě by asi chodilo o žebrácké holi?!



Nevýhody:

- Kapitola o šachu obsahuje řadu chyb a nepřesností. Bylo by vhodné, kdyby původní text a překlad lektoroval silný šachista.

- Velká část knihy se zabývá americkým národním sportem - baseballem. Což já vůbec nemůžu posoudit. Byl bych raději, kdyby se zabýval fotbalem, hokejem, nebo tenisem. Ale to u amerického autora nejde požadovat.

 

Valja Stýblová : Dopis Kláře

       Tady jsem vybíral hlavně autorku. Určitě napsala lepší a známější díla. Dopis Kláře jedná o motivu osobní zodpovědnosti a viny. Bezpečnostní technik neuzavře problematický provoz, kde jsou příliš vysoké koncentrace benzínu. Svojí práci vůbec nerozumí. Bere ji spíše jako politickou funkci a snaží se být za dobře s vedením. Povolí problematický provoz, kde jsou překračovány koncentrace benzínových výparů Ignoruje jasné příznaky, že něco není v pořádku. Poté dojde ke smrtelnému úrazu. Jedna z dělnic vyjede z továrny omámená výpary přímo pod náklaďák. Během následujícího vyšetřování se řeší míra jeho zavinění a to jak v právní, tak morální rovině.

Čím mě kniha zaujala:

       Téma je velice aktuální i dnes. Opravdu to byla jenom jeho osobní chyba? Kdo dosadil do funkce bezpečnostního technika člověka, který bezpečnosti práce nerozuměl, rád se napil, byla lehkomyslný a jeho první snahou bylo zalíbit se vedení? A byl to jenom omyl, nebo úmysl? Takový člověk, který do ničeho nešťourá, sám má máslo na hlavě a vedení firmy půjde na ruku, se jistě musel mnoha lidem zamlouvat. Neděje se často něco podobného dnes? Nebyla existence "bílých koní" tím samým dotaženým k dokonalosti?

 

Nevýhody:

       Dílo je psáno v duchu poválečného budovatelského nadšení. Osoby jsou poněkud schématické. Místy je to poněkud přehnané. Každý, do chce vydělat peníze je sobec a kapitalistický vydřiduch. Kladný hrdina do úmoru dře pro ostatní a nestará se o sebe a svoji rodinu.  Osobní odpovědnost a chyby hlavního hrdiny jsou poněkud přehnané. Chyby ostatních jsou prakticky zamlčovány. Přesto je dobré si ho přečíst. Abychom se poučili se starých chyb a neopakovali je.

Ostatní díla autora:

Nejvíce mě zaujala následující díla:

Skalpel, prosím! (Doporučuji i stejnojmenný film)

Mě soudila noc

Až bude padat hvězda (Doporučuji i stejnojmenný film)

 

Antoine de Saint-Exupéry : Malý Princ

       Světově známé dílo, které posmrtně proslavilo svého autora.  Jako dítě jsem Malého prince slyšel v rádiu a vůbec se mi nelíbil. Tato kniha mě vůbec nezaujala. Přišla mi příliš smutná a "taková divná". Poprvé jsem Malému princi přišel na chuť až po svém 20. roce. Od té doby jsem se k němu několikrát vrátil a pokaždé objevil nové detaily, které jsem si vychutnal.

       Obsah knihy se velmi obtížně vysvětluje. Raději si knížku přečtěte. Je docela tenká.


Co mě zaujalo:

Had, který sežral slona - klasika

       Objev planety malého prince turecký astronom oznámil nejdříve ve svém tradičním oblečení - proto ho nikdo nebral vážně. O několik let později objev zopakoval v elegantním obleku. A tentokrát jeho názor všichni přijali. Jak typické!

       Obyvatelstvo sousedních planet asteroidů 324: Král, domýšlivec, pijan, byznysmen a lampář. Lampář jako jediný dělal něco smysluplného. Takových typů potkáváme plno i dnes na Zemi plno.

Zajímavosti:

       Kniha je řazena mezi dětskou literaturu, což však řada lidí (včetně mě) odmítá. Trvám na tom, že člověk musí mít určité zkušenosti a určité zážitky, aby si tuto knihu mohl přečíst. Malé děti některé věci ještě nemůžou chápat.

 

H. Michael Hart : 100 nejvlivnějších osobností dějin

       Americký spisovatel se velice čtivým a zajímavým způsobem pokusil vytvořit žebříček 100 NEJVLIVNĚJŠÍCH osobností všech dob. Vytvořil velice zajímavý žebříček, kde se pokusil najít a popsat 100 osobností, které mají největší vliv na lidstvo. Každá osobnost má svůj medailonek se stručným životopisem. Následuje zhodnocení jejich vlivu a porovnání s ostatními osobnostmi.
Při svém hodnocení nejvlivnějších osobností vycházel z následujících kritérií:
- jaký měl dotyčný člověk vliv na své současníky
- jaký je jeho vliv na následující generace
- jaký je předpokládaný vliv na příští generace
- jak moc je pravděpodobné, že by se tyto věci nestaly, kdyby dotyčný nežil?
Jak autor sám vysvětluje, jedná se mu POUZE o vliv. Ne o charakter, nebo o úmysl. 
Tato kniha není propagací ničeho. Proto jsou zde zločinci jako Hitler a Stalin a není tu třeba Matka Tereza. Také je tu Kryštof Kolumbus, který byl i na svoji dobu enormně krutý a bezohledný. 

Velmi zajímavé je čelo žebříčku:
	Jako nejvlivnější osobnost všech dob je uveden Mohamed. Dosáhl největších úspěchů jak na světském, tak církevním poli. Už za svého života byl velmi vlivnou osobností. Muslimů je více než křesťanů. Dosud trvá jeho vliv na život mnoha lidí. A zřejmě trvat bude.
	Na 2. místě je uveden Isaac Newton. Za jeho objevy ve vědě a zavedení vědeckých metod.
3. je Ježís Kristus. Dále... No přečtěte si to sami! 
	
Čtení je to velice inspirující. A někoho možná pobouří. K výběru osob lze mít výhrady. Což se samozřejmě dá čekat. 

Já osobně bych vyřadil: Henryho Forda, Michaila Gorbačova. 
Pokud bych v knize nechal, tak bych zařadil mnohem níže: T. A. Edisona, J. Watta
V žebříčku mi chybí: Nikola Tesla

Čím mě kniha zaujala:
Kapitola Edward de Veré, alias William Shakespeare. 

	Tato kapitola popisuje autora klasických děl, za kterého se oficiálně považuje Wiliam Shakespeare. Autor ho také uvedl v prvním vydání. Mezitím si však zjistil nová fakta a v oficiální teorii našel spousty rozporů. Po jejich zvážení svůj názor přehodnotil. Muž ze Stratfordu byl zřejmě místní kupec, kterého obchod zavedl do Londýna. Jemu připisovaná díla zřejmě napsal někdo úplně jiný! Tato tzv. oxfordská teorie vytipovala několik osob, které mohly tyto díla napsat.
Po přečtení knihy jsem si zjistil více informací z různých zdrojů. Po jejich vyhodnocení jsem změnil názor a stal se zastáncem oxforské teorie také. Oficiální teorie má přliš mnoho rozporů a tmavých míst.

Doporučení:
Podívejte se na film Anonym z roku 2011.

Nevýhody:
- K osobám a jejich umístění v žebříčku lze mít výhrady.
- Kniha byla vydána v polovině 90. let 20. století. Mnoho už v ní neplatí. Mezitím se objevila řada nových osobností, které kandidují na umístění v žebříčku. Bylo by super, udělat nové vydání.

Miloš Zeman : Jak jsem se mýlil v politice
       Jestliže předchozí kniha byla poněkud kontroverzní a některé lidi pobouří, tak tato kniha naštve ještě mnohem více lidí. Stejně jako cokoliv, co řekne, udělá, nebo napíše Miloš Zeman. 
       Zeman velice zajímavou a čtivou formou glosuje svůj život a působení v politice. Dělá si přitom legraci sám ze sebe, ale také z ostatních. Jeho humor je někdy neúprosný. Tepe jak sebe, tak ostatní. Kniha vzbudila ve své době rozruch a velkou kritiku. 
Autor zde vyvrací některé rozšířené omyly o své osobě. Například: má akademické vzdělání, dokonce určitou dobu přednášel na vysoké škole. V 80. letech nepracoval v Prognostickém ústavu, ale v tělovýchově.  Nebyl komunista, ale sociální demokrat.
       Nejnovější výzkumy badatelů dávají s odstupem Milošovi za pravdu v některých bodech. Například hodnocení osoby Alexandra Dubčeka. Knihu by si měli přečíst zejména Zemanovi odpůrci, aby zjistili, jaké nesmysly o něm říkají.


Co mě zaujalo:
- Text Prognostika a přestavba z roku 1989. K jeho vydání bylo třeba hodně osobní odvahy.

- Některé důležité životní pravdy a rady. Například aby se člověk nestyděl se obklopit lidmi, kteří jsou chytřejší, než je on sám. 
- Dennodenní boj s lidskou blbostí a to včetně blbosti vlastní.
- Averze vůči snobství
- Nadhled a smysl pro humor
Miloš psal knihu v době, kdy žil v ústranní na Vysočině. Ani on sám nepředpokládal, že bude kandidovat na prezidenta.

Ostatní díla autora:
Tato země je naše
Dokážeme si vládnout sami
Vzestup a pád české sociální demokracie


Nevýhody:
       Kniha vyšla v roce 2005. Od té doby se mnoho věcí změnilo. Bylo by dobré, kdyby Miloš knihu doplnil o své prezidentské období.
